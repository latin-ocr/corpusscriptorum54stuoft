LECTORI BENEUOLO EDITOR S. P. D.

Quamquam huius editionis rationem consiliumquetoto demum
opere ad finem perducto ea, qua par erit, diligentia expositurus
sum, tamen iam huic primo uolumini pauca quaedam prae-
mittenda sunt. Et primum quidem eos, qui hac editione
utuntur, scire uolo alterum eius uolumen (= uol. LV) con-
tinens epistulas LXXI—CXX anno 1911 proditurum esse;
tertium autem (= uol. LVI), cui inerunt reliquae epistulae,
indices, prolegomena, duobus annis post publici fiet iuris.

In uerbis Hieronymi constituendis coniecturis raro opus
e1·at; quodsi huius editionis textus nihilo minus satis differt
a textu uulgato, id inde repetendum est, quod mihi libros manu
scriptos perscrutanti et aut primo in usum uocanti aut, 'ni
fallor, rectius aestimanti uberrimi laetissimique-fructus pro-
uenerunt. In rebus orthographicis omisso omni aequabilitatis
studio optimos codices sequi satius duxi. Inter codices, qui
alicuius pretii habendi sunt, ne unus quidem omnes epistulas
conplectitur: exstant satis ampla corpora epistularum selec-
tarum, exstant codices, quorum singuli conplures uel paucis-
simas tantummodo epistulas continent, exstant denique excerpta
quaedam ex epistulis Hieronymianis saeculo iam sexto con-
fecta, quorum tamen pretium scribarum licentia ualde minuitur.
Neque ea est codicum condicio, ut unus saltem uel alter inter-
polationibus prorsus careat3 immo etiam in uetustissimis libris
locos deprehendimus uel interpolatos uel grauiter corruptos
Adde quod satis saepe eiusdem codicis singulae partes non
eiusdem sunt pretii. Sigla, quibus singulos codices notaui,
satis multa, sed ita conparata sunt, ut per totius editionis
ambitum singuli libri manu scripti eadem semper nota signi-
ficentur. Lectiones superiorum editionum siglo ς conprehendere

